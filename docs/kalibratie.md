# Kalibratie

Systemen worden voor oplevering gekalibreerd door merkonafhankelijk geaccrediteerd IEC/ISO 17025 laboratorium SONOR Kalibratie. De kalibratie wordt uitgevoerd volgens een procedure gerelateerd aan [ISO 16063-21](https://www.iso.org/standard/27053.html). Tijdens een kalibratie wordt de Frogwatch trillingsmeter vergeleken met een geijkte referentieopnemer. De kalibratie dient tevens als een extra testmoment om te kijken of alles goed werkt.

Alle systemen worden voor alle 3 de assen, de `X`, `Y` en `Z` richting gekalibreerd op twee verschillende frequenties: `15.9 Hz` en `40.0 Hz`.

Tijdens de kalibratie wordt de gehele meetketen gecheckt. Dus niet alleen de opnemer/sensor, maar het gehele geintegreerde systeem: sensor + elektronica en elektronische en digitale filters als mede de uitlees- en verwerkingsoftware. Bij aanschaf word de Frogwatch standaard gekalibreerd opgeleverd met een kalibratiecertificaat.

Het is aan te raden om regelmatig en kalibratie te (laten) uitvoeren, bij voorkeur eens per 2 jaar of vaker. Het belangrijkste doel hiervan is het aantonen dat de apparatuur nog steeds naar behoren en binnen de gewenste nauwkeurigheid werkt. Stel dat je een kalibratie direct voor en na een belangrijk project hebt gedaan, dan geeft dat veel vertrouwen dat de apparatuur ook tijdens het project binnen vergelijkbare nauwkeurigheid heeft gemeten.
