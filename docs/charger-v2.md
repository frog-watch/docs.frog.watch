# Li-ion oplader V2


## Specificaties

Deze oplader is speciaal geselecteerd om Frogwatch battery packs op te laden. De laadstroom bedraagt 3A, het duurt ongeveer 5-8 uur om een lege batterij volledig op te laden. De oplader is [verkrijgbaar in de webshop](https://www.frog.watch/product/frogwatch-li-ion-oplader/).

## Aansluiten

De connector past maar op één manier op de connector van de Frogwatch V2. Bij het aansluiten hoor je een lichte klik waardoor je weet dat deze goed vast zit.

Pak altijd de connector zelf vast en trek niet aan de kabels. Er is niet veel kracht nodig om de connector los- en vast te maken: om de batterij los te koppelen druk je op de klikverbinding zodat deze gemakkelijk los komt.

## Compatibiliteit met oude (V1) battery packs

De kabel van de nieuwe V2 oplader past niet standaard op de oude V1 accupacks. Desgewenst kunnen we een V1 oplader naleveren met eventuele verloopkabeltjes. Neem contact op als u deze wilt nabestellen. Probeer nooit zelf de kabels aan te passen!

## Gebruik

Zodra je de oplader aan de batterij koppelt, gaat er een lampje op de lader branden:

* Rood betekent dat de batterij wordt opgeladen.
* Groen betekent dat de batterij vol is.